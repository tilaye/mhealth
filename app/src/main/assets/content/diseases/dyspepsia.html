<html>
<head>
    <link href="file:///android_asset/content/css/style.css" rel="stylesheet" type="text/css">
</head>
<body>
<p class="m_title">የጨጓራ በሽታ (dyspepsia)</p>

<p>
    የጨጓራ በሽታ ወይም በተለምዶ ጨጓራ አለብኝ/አለበት የሚለባለው ነገር ሰዎች ከእምብርት ከፍ ብሎ ለሚሰማ ጥሩ ያልሆነ የሆድ ስሜት ወይም ህመም የሚሰጡት አጠቃላይ ስያሜ ነው ። በመሆኑም
    በእርግጠኝነት የበሽታውን ምንነት ለመግልጽ የሚያስቸግር የሆድ ህመም በደፈናው “የጨጓራ በሽታ” ይባላል ።
</p>

<p class="m_subtitle">መንስኤ</p>
<ul>
    <li>ቃር</li>
    <li>የጨጓራ መቁሰል</li>
    <li>የጨጓራ መቆጣት (በጣም ቀላል የሆነ የጨጓራ መቁሰል)</li>
    <li>የጨጓራ እና የአንጀት እንቅስቃሴ መቀነስ ወይም የምግብ መንሸራሸር እክል</li>
    <li>ከመጠን ባለፈ ጭንቀት መወጠር</li>
    <li>በጨጓራ አካባቢ ያሉ ሌሎች አካላቶች (ልብ፣ሳንባ፣ቆሽት፣ሃሞት ከረጢት ወዘተ) መታወክ እና አእምሮ የህመሙን ምንጭ መለየት ሲሳነው</li>
</ul>

<p class="m_subtitle">ምልክቶች እና ምርመራ</p>
<ul>
    <li>ከእምብርት ከፍ በሎ ወደ ደረት ሊዘልቅ የሚችል የማቃጠል ወይም የመቆጥቆጥ ስሜት</li>
    <li>ምግብ ትንሽ በልቶ መጥገብ ወይም ባልተለመደ መልክ ከምግብ በኋላ የመክበድ ስሜት</li>
    <li>ማቅለሽለሽ፣ የሆድ መነፋት ወይም ለማስረዳት የሚቸግር ነገር ግን በተደጋጋሚ የሚከሰት የሆድ ህመም</li>
    <li>ባልተጠበቀ ሁኔታ ኪሎ የቀነሱ እና እድሜያቸው ከ50 በላይ የሆኑ የጨጓራ ካንሰር ምልክት ሊሆን ስለሚችል በጉሮሮ በሚያልፍ ካሜራ (endoscopy) መታየት ሊያስፈልጋቸው
        ይችላል
    </li>
</ul>

<p class="m_subtitle">መከላከያ እና ህክምና</p>
<ul>
    <li>የጨጓራን አሲድ ከሚጨምሩ ምግቦች መቆጠብ</li>
    <li>ቡና፣ አልኮል፣ ዘይት የበዛበት ምግብ፣ በርበሬ፣ ሚጥሚጣ</li>
    <li>የጨጓራን አሲድ ሊቀንስ የሚችል መድሃኒት ሊታዘዝሎት ይችላል</li>
    <li>ጨጓራን ሊያቆስሉ ወይም ሊጎዱ ከሚችሉ መድሃኒቶች መቆጠብ (ፋርማሲስትን ማማከር)</li>
    <li>ሄሊኮ ባክተር ፓይሎሪ የሚባለው ባክቴሪያ መኖሩ ከተረጋገጠ፣ በመድሃኒት ማጥፋት ይቻላል</li>
    <li>ጭንቀት፣ እንቅልፍ ማጣት፣ ሲጋራ ማጤስ በማስወገድ የውስጥ አካል ላይ ጫና መቀነስ</li>
    <li>በጨጓራ አካባቢ የሚገኙ ሌሎች አካላቶች አለመታወካቸውን ለማረጋገጥ በሀኪም መታየት</li>
    <li>የጨጓራ በሽታ መንስኤውን አለማግኘት የተለመደ ቢሆንም ጤናማ ኑሮ ለመቀጠል መጣር</li>
</ul>
</body>
</html>
