<html>
<head>
    <link href="file:///android_asset/content/css/style.css" rel="stylesheet" type="text/css">
</head>
<body>
<p class="m_title">የቆዳ ፈንገስ (Tinea infections)</p>

<p>
    የቆዳ ፈንገስ ሞቃታማ፣ እርጥበት ወይም ላብ ያለበት የቆዳ ክፍል በሚመርጥ የፈንገስ አይነት በመጠቃት የሚከሰት በሽታ ነው ። በመሆኑም ይሄው ፈንገስ በውስጥ እግር ፣ በእግር ጣቶች
    መካከል፣
    በብሽሽት፣ በቆለጥ እና አካባቢው በአብዛኛው ይስተዋላል ።
</p>

<p class="m_subtitle">መንስኤ</p>

<ul>
    <li>ፈንገስ ከአንድ ሰው ወደ ሌላ ሰው እንዲሁም ከአንድ የሰውነት አካል ወደ ሌላ ይተላለፋል</li>
    <li>ነጠላ ጫማ፣ ፎጣ፣ ካልሲ የመሳሰሉትን በጋራ መጠቀም</li>
    <li>ብዙ ሰዎች በሚያዘውትሩዎቸው ቦታዎች ባዶ እግር መሄድ</li>
    <li>ላብ እና እርጥበት በእግር ጣቶች መካከል ለፈንገስ የተመቻቸ ሁኔታ ይፈጥራል</li>
    <li>የተለያዩ በሽታዎች (ለምሳሌ የስኳር በሽታ) የሰውነትን የመከላከል አቅም በመቀነስ ለፈንገስ ያጋልጣሉ</li>
</ul>

<p class="m_subtitle">ምልክቶች እና ምርመራ</p>
<ul>
    <li>በእግር ጣቶች መካከል ወይም የውስጥ እግር ላይ በጣም ማሳከክ</li>
    <li>በሚያኩበት ጊዜ ነጭ የሚፈረፈር እና የሚረግፍ ቆዳ ሽፍታ</li>
    <li>በሽታው ሲብስ ደግሞ የቆዳ መሰንጠቅ ዉሃ መቋጠር እና ለባክቴሪያ ጥቃት መጋለጥ</li>
    <li>በብሽሽት፤ በቆለጥ እና በላይኛው የውስጥ ታፋ አካባቢ መቅላት እና ማሳከክ</li>
    <li>በማንኛውም የሰውነት አካል ላይ የሚታይ እንደ ቀለበት ክብ የሆነ ቀይ የሚያሳክክ ሽፍታ</li>
    <li>ጥፍረ መጥምጥ ሆኖ ሲገኝ ደግሞ ጥፍርን ወደ ቢጫ መቀየር፣ መጨርመት እና ማበላሸት</li>
    <li>በህጻናት ላይ ከማሳከክ ነጻ የሆነ የራስ ጸጉርን ማበላሸት እና መመለጥ</li>
    <li>በላብራቶሪ ምርመራ ማረጋገጥ ቢቻልም አብዛኛውን ጊዜ ምልክቶቹን ማወቅ በቂ ነው</li>
</ul>

<p class="m_subtitle">መከላከያ እና ህክምና</p>
<ul>
    <li>በሃኪም በመታየት በሽታው ከፈንገስ ጋር የሚመሳሰል ሌላ ችግር አለመሆኑን ማረጋገጥ</li>
    <li>እንደ ዱቄት የሚነሰነስ ወይም በቅባት መልክ የሚዘጋጅ መድሃኒቶች መጠቀም</li>
    <li>ይህ ካልረዳ በክኒን መልክ የሚዘጋጅ መድሃኒት ሊታዘዝሎት ይችላል</li>
    <li>አንዳንድ ሰዎች በፈንገስ በድጋሚ ሲጠቁ መድሃኒቱ ያልረዳቸው ይመስላቸዋል</li>
    <li>ይህ እንዳይሆን የችግሩን መንስኤ ማስወገድ ፤ እርጥበትን ማስወገድ እና አጠቃላይ ንጽህና መጠበቅ</li>
    <li>ፈንገስ ከእግር ወደ ተለያዩ የሰውነት ክፍሎች ሊጋባ ስለሚችል የእግርን ንፅሕና መጠበቅ፣ እግርን የሚያፍን ጫማ አለማድረግ፣ ካልሲ በየቅኑ መቀየር፣ እግር ከታመመም ወድያውኑ
        ማከም
    </li>
</ul>
</body>
</html>
